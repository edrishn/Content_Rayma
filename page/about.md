---
title: "درباره ما"
date: "2020-05-18"
inline_featured_image: "0"
---

شرکت مهندسی نرم افزار رایورز در اوایل سال 1368 توسط جمعی از فعالین حرفه نرم افزار تأسیس گردید. از همان ابتدا به منظور استقرار سيستم‌هاي اطلاعات مديريت(MIS)، دو جهت‌گیری مکمل و موازی در دستور کار قرار گرفت:

- تولید و عرضه سیستم‌های کاربردی تیپ با قابليت انطباق‌پذيري
- ارائه راهکارهای جامع اختصاصی مشتمل بر مجموعه سیستم‌ها و روش‌های اجرایی

پس متناسب با تغییرات فناوری اطلاعات و ابعاد نیازهای **مشتریان**، محصولات و خدماتی روزآمد و پاسخگو را ارائه کرده است.

## درباره رایما

---

گروه مهندسی نرم افزار رایورز به پشتوانه سالها تجربه موفق در زمینه ارائه نرم افزارهای سازمانی در حوزه های حسابداری، انبارداری، خریدوفروش و... اقدام به تولید نرم افزار فروشگاهی تحت عنوان رایما نموده است.هدف اصلی نرم افزار فروشگاهی رایما تسهیل عملیات اصلی صندوق یک فروشگاه می‌باشد، به گونـه‌ای که انجـام عملیـات نقطه فـروش، عملیـات دریافت/پرداخت و صدور اسناد مرتبط با آن‌ها سریع باشد و با ساده‌ترین شکل ممکن و راحت‌ترین حالت کاربـری انجام شود.

## چشم‌انداز‌ها

---

رایورز به عنوان سازمانی چابک، با شبكه گسترده‌ای از شعب، نمايندگي‌ها، شرکت‌های همکار تخصصی و دیگر شرکاء تجاری، راهکارهای یکپارچه، امن، کارا و با کاربری آسان خود را با تکیه بر تجارب برتر، استانداردها و فناوری روز ارائه می‌نماید. رشد روزافزون رايورز، ناشی از نگاه بلندمدت و راهبردی به مناسبات با مشتریان و هم‌چنین تلاش نيروهاي متخصصي است كه در جایگاه ارزشمندترین دارایی شرکت، اثربخشی سازمانی را در کنار تعالی فرهنگ سازمانی تضمین نموده‌اند. این شرکت، کسب جایگاه برترین ارائه‌دهنده راهکارهای بهبود سازمانی مبتنی بر فاوا در بازار داخلی و برندی مطرح در بازارهای هدف خارجی مرتبط را هدف‌گذاری کرده است.

## ارزش‌ها و باورها

---

- **انجام کار کیفی**: انجام کار به صورت کیفی بر اساس نیاز مشتری با اعتقاد به این واقعیت که پس از اولین تماس، کار ما با مشتری تازه شروع شده است
- **عمل به وعده‌ها**: متعهد بودن به انجام آن چه به مشتری تعهد و وعده داده شده
- **تداوم نوآوری در کسب‌وکار**: اعتقاد به نوآوری مستمر در کسب‌وکار از طریق پیگیری نوآوری‌های تکنولوژیک و ارائه محصولات و خدمات جدید
- **شنیدن صدای مشتری**: اعتقاد به اصلاح مسیر کسب‌وکار بر اساس دریافت بازخورد از مشتریان و برخورداری از حساسیت لازم در انجام اقدامات اصلاحی مربوطه
- **تأمین متوازن منافع کلیه ذی‌نفعان**: تأمین بلندمدت منافع ذی‌نفعان سازمان، شامل مشتریان، کارکنان، سهامداران، طرف‌های تجاری همکار، سایر ذی‌نفعان و جامعه
- **رعایت احترام فردی**: پایبندی به روابط انسانی در محیط کار، احترام به حقوق فردی و سازمانی کارکنان و رعایت پرداخت در برابر کارایی
- **اعتقاد به رویکرد تیمی در انجام امور**: باور به لزوم مشارکت کارکنان در فرآیند برنامه‌ریزی و تصمیم‌گیری در سطوح مختلف و اجرای وظایف سازمانی بر اساس رویکرد تیمی
